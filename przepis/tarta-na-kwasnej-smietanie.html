<!DOCTYPE html>
<html lang="pl">
    <head>
        <meta charset="utf-8">
        <meta content="width=device-width,initial-scale=1.0,user-scalable=no" name="viewport">
        <title>Tarta budyniowa na kwaśnej śmietanie</title>
        <link rel="stylesheet" href="../css/reset.css">
        <link rel="stylesheet" href="../css/main.css">
        <link href='https://fonts.googleapis.com/css?family=Roboto:400,300,100,500,700' rel='stylesheet' type='text/css'>
    </head>
    <body class="container">

        <main>
            <article class="">

                <h1>Tarta budyniowa na kwaśnej śmietanie</h1>

                <h2>Kruchy spód</h2>
                <ul>
                    <li><span class="list-text-color">1 duże żółtko</span></li>
                    <li><span class="list-text-color">2 łyżeczki zimnej wody</span></li>
                    <li><span class="list-text-color">155 g mąki pszennej</span></li>
                    <li><span class="list-text-color">50 g cukru pudru</span></li>
                    <li><span class="list-text-color">szczypta soli</span></li>
                    <li><span class="list-text-color">115 g masła, pokrojonego na kawałki</span></li>
                </ul>
                <p>Mąkę przesiać, dodać masło, posiekać szybko nożem do momentu, kiedy ciasto będzie przypominać kruszonkę. Dodać żółtko, cukier, sól, zimną wodę i szybko zagnieść (można również zmiksować w malakserze). Z ciasta uformować kulę, owinąć ją folią spożywczą, schłodzić w lodówce przez 30 – 60 minut.</p>
                <p>Formę na tartę o średnicy 25 cm posmarować masłem i oprószyć mąką pszenną. Schłodzone ciasto rozwałkować na grubość około 3 mm i wyłożyć nim formę. Ponownie schłodzić w lodówce przez 30 minut. Schłodzone ciasto oprószyć mąką pszenną, wyłożyć na nie papier do pieczenia, następnie na papier wysypać kulki ceramiczne, które obciążą ciasto (może być też fasola, ryż).</p>
                <p>Piekarnik nagrzać do 210ºC. Obniżyć temperaturę piekarnika do 190ºC, wstawić ciasto i podpiec przez 15 minut. Następnie formę wyjąć z piekarnika, usunąć papier z obciążeniem, wstawić z powrotem do piekarnika i piec dodatkowe 5 – 7 minut, do lekkiego zarumienienia spodu. Wyjąć, jeszcze gorący spód wypełnić nadzieniem.</p>

                <h2>Krem z kwaśnej śmietany</h2>
                <ul>
                    <li><span class="list-text-color">2 duże jajka</span></li>
                    <li><span class="list-text-color">280 g kwaśnej śmietany 18%</span></li>
                    <li><span class="list-text-color">pół łyżeczki ekstraktu z wanilii</span></li>
                    <li><span class="list-text-color">100 g cukru</span></li>
                    <li><span class="list-text-color">1 łyżka mąki pszennej</span></li>
                    <li><span class="list-text-color">szczypta soli</span></li>
                </ul>
                <p>Wszystkie składniki na krem zmiksować do połączenia i otrzymania jednolitej mieszanki.</p>
                <p>Tak przygotowany krem wylać na wcześniej podpieczony spód (może być jeszcze ciepły). Teraz można dodać do kremu garść dowolnych owoców (u mnie wiśnie) lub poczekać z owocami do ozdobienia po upieczeniu.</p>
                <p>Piec w temperaturze 190ºC przez 20 do 30 minut. Wierzch budyniu powinien być miękki po upieczeniu, lecz nie może pozostać płynny, zwłaszcza po środku (w razie czego pieczenie przedłużyć o kolejnych kilka minut). Wyjąć, przestudzić, następnie schłodzić w lodówce przez kilka godzin.</p>
                <p>Podawać z delikatnymi owocami na wierzchu i oprószoną cukrem pudrem.</p>

            </article>
        </main>

    </body>
</html>
